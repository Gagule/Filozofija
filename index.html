<!DOCTYPE html>

<html lang="sr">
<head>
    <meta charset="utf-8" />
    <title></title>
    <link rel="stylesheet" href="stilovi.css">
</head>
<body>
    <header>
        <nav>
            <ul>
                <li><a href="index.html" style="color: aliceblue;">Филозофија</a></li>
                <li><a href="Фасцикле сајта/Просветитељство.html" style="color: aliceblue;">Просветитељство</a></li>
                <li><a href="Фасцикле сајта/Утилитаризам.html" style="color: aliceblue;">Утилитаризам</a></li>
                <li><a href="Фасцикле сајта/Лични подаци.html" style="color: aliceblue;">Лични подаци</a></li>
            </ul>
        </nav>
    </header>
    <h1>Филозофске дисциплине</h1>
    <pre>ОНТОЛОГИЈА (грч. to on–биће, бивствујуће +logos–наука) – испитује основну суштину света у целини. Истражује
све оно што јесте и начине њеног постојања. Проучаваиће свега бивствујућег или основе целокупне стварности.
У старо време онтологија се звала метафизика (грч. metа - иза + physis – природа) као размишљање о ономе што
стоји иза или у основи видљивог света физике. Аристотел такво истраживање назива „прва филозофија“ По
његовом мишљењу она се бави истраживањем првих принципа и узрока бића. БИЋЕ је током историје
филозофије тумачено као темељ постојања целокупне стварности, који није ничим условљен, као апсолут или
супстанција.
ЕПИСТЕМОЛОГИЈА или ТЕОРИЈА САЗНАЊА (грч.еpisteme-сазнање) бави се проблемом сазнања и испитује
могућности поузданог сазнања. Она проучава услове, могућности, порекло и границе људског сазнања. Уместо
појма епистемологија употрбљава се и појам гносеологија (грч.gnosis-знање). Ову дисциплину је у модерно доба
утемељио Џон Лок, али су се природом сазнања бавили још грчки филозофи. Теорија сазнања покушава да
одговори на следећа питања: како се може знати да је нека тврдња истинита; шта је доказ за истинитост неке
тврдње; шта значи „знати нешто“; да ли је људско сазнање уопште могуће...
ЛОГИКА је филозофска дисциплина о законима сазнања истине. Она се бави основним облицима мишљења,
појмовима, судовима и исправним подручјима закључивања. Оснивачем логике се сматра Аристотел, јер је он
први изложио систематски логику као науку у свом делу Органон.
ЕТИКА (грч.ethos-обичај) је филозофска дисциплина о моралу. Проучава морал, односно, мотиве, циљеве и
норме човековог деловања и моралног просуђивања. Оснивачем етике се сматра Сократ. Основни појмови у
античкој етици су појмови моралног добра и појам врлине, а у модерној су то појмови дужности и људских права.
ЕСТЕТИКА (грч. aisthetos-чулно, опажајно) је филозофска дисциплина која се бави посебним обликом људског
стваралаштва – УМЕТНОШЋУ. Она је наука о лепом и природи уметности. Естетика испитује шта је лепо и вредно
у уметности, суштину уметничког стварања и доживљаја уметничког дела.
АКСИОЛОГИЈА (грч. axios-вредан, достојан дивљења) је филозофска дисциплина која се бави вредностима
уопште, а неке од њих су: моралне, религијске, уметничке, политичке, научне...
ФИЛОЗОФИЈА ПОЛИТИКЕ је филозофска дисциплина која се бави појмовима и аргументима политичког
мишљења. Главни проблеми којима се она бави су: суштина политичке моћи и могућност њеног ограничења,
проблем друштвене правде, проблем слободе...
ФИЛОЗОФСКА АНТРОПОЛОГИЈА (грч.anthropos-човек) се бави суштином, односно, природом људског бића.
ИСТОРИЈА ФИЛОЗОФИЈЕ је филозофска дисциплина која излаже развој и промене филозофских схватања кроз
историју. Развој различитих филозофских схватања прати у складу са уобичајеном поделом европске историје и
то на слеећа раздобља:
1. АНТИЧКА ФИЛОЗОФИЈА (од VII века п. н.е. до 529.).
2. СРЕДЊОВЕКОВНА ФИЛОЗОФИЈА ( од 529. до XV века).
3. МОДЕРНА ФИЛОЗОФИЈА (од XV века до Хегелове смрти 1831.).
4. САВРЕМЕНА ФИЛООФИЈА (од 1831. до данас).</pre>
    <a href="#top">Почетак странице</a>
   

</body>
</html>